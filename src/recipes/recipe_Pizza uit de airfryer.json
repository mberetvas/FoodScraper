{
  "title": "Pizza uit de airfryer",
  "description": "Pizza uit de airfryer? Het kàn, we zijn zelfs zeer aangenaam verrast door het resultaat. Niet ideaal om pizza voor een grote groep te maken, maar je krijgt wel een lekker krokante korst en perfect gare toppings in de plaats. Gewoon 1 per 1 bakken dus.",
  "ingredients": [
    "1 rechthoekig vel pizzadaag",
    "6 el tomatensaus",
    "2 takjes verse oregano, of gedroogde",
    "50 gr tonijn",
    "1 puntpaprika",
    "1 witte ui",
    "50 gr geraspte kaas",
    "3 kerstomaatjes",
    "2 plakjes prosciutto",
    "handvol rucola",
    "20 gr parmezaanschilfers",
    "olijfolie"
  ],
  "steps": [
    "Verwarm de airfryer 5 min. voor op 200 ºC. Halveer het pizzadeeg en vouw de randen om, zodat de pizza's straks in het mandje van de airfryer zullen passen. Schik op een stukje bakpapier.",
    "Snij de puntpaprika in ringen. Snij de ui in ringen. Pluk de blaadjes oregano. Halveer de kerstomaatjes.",
    "Bestrijk de pizza's met tomatensaus. Beleg 1 pizza met tonijn, puntpaprika, ui en geraspte kaas. Beleg de andere pizza met kerstomaatjes en geraspte kaas.",
    "Laat de pizza voorzichtig met het bakpapier in het mandje van de airfryer zakken. Bak elke pizza 8 min. op 200 ºC. Werk de pizza met de kerstomaten af met plakjes prosciutto, rucola, parmezaanschilfers en een straaltje olijfolie. Snij in stukken en serveer. Smakelijk!"
  ],
  "image_link": "https://image.15gram.be/uploads/recipes/5331_1716995952-1920x1280.jpg",
  "source_url": "https://15gram.be/recepten/pizza-uit-de-airfryer"
}