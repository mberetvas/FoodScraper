{
  "title": "Tagliatelle met gehaktballen, tomatensaus en Provençaalse groenten",
  "description": "Foodbagchef Claire: \"Vanavond maak ik pasta meatballs, geïnspireerd door Lady en de Vagebond, een jeugdklassieker. In een snelle en gemakkelijke versie!\"",
  "ingredients": [
    "400 gr Provençaalse groentemix",
    "400 gr tomatenpulp",
    "300 gr gemengd gehakt",
    "250 gr verse tagliatelle",
    "50 gr geraspte kaas",
    "olijfolie",
    "1 kl Provençaalse kruiden",
    "zout",
    "zwarte peper"
  ],
  "steps": [
    "Breng een ruime pot gezouten water aan de kook voor de pasta.",
    "Verhit intussen een scheut olijfolie in een pot en stoof de groentemix 5 min. op hoog vuur. Kruid met zout, zwarte peper en de Provençaalse kruiden. Blus met de tomatenpulp. Vul het blik met de helft water (of wijn) en voeg toe. Laat sudderen op middelhoog vuur met deksel op de pot.",
    "Verhit een scheutje olijfolie in een pan. Rol 3 ballen per persoon (zie tip) van het gehakt en bak langs alle kanten aan, tot ze mooi goudbruin kleuren. Kruid met zout en zwarte peper. Schep in de pot bij de groenten en laat verder garen in de saus.",
    "Kook, wanneer de groenten in de saus gaar zijn, de pasta in zo'n 1-2 min. al dente. Giet af.\nSchep de pasta in een bord, samen met een flinke lepel saus en de gehaktballen. Werk af met de geraspte kaas. Smakelijk!",
    "TIP: Ik vind het geen moeite om snel wat ballen te rollen. Maak jij je handen liever niet vuil? Bak het gehakt dan in grove stukken in de pot en voeg vervolgens de groenten toe."
  ],
  "image_link": "https://image.15gram.be/uploads/recipes/5574_1736433659-1920x1280.jpg"
}