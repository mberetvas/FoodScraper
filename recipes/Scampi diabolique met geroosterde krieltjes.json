{
  "title": "Scampi diabolique met geroosterde krieltjes",
  "description": "Chef Claire: \"Kruidenpasta is iets wat je vaak in een potje in de winkel koopt. Deze keer maken we die helemaal zelf, en dat is absoluut niet moeilijk! Voeg alle ingrediënten samen, een scheutje olijfolie erbij en mixen maar!\"",
  "ingredients": [
    "400 gr krielaardappelen",
    "1 el tomatenpuree",
    "1 sjalot",
    "2 teentjes knoflook",
    "½ rode chilipeper",
    "2 el bruschetta rossa kruidenmix",
    "1 rode paprika",
    "½ courgette",
    "12 scampi",
    "150 ml room",
    "olijfolie",
    "snuifje paprikapoeder",
    "zout",
    "zwarte peper"
  ],
  "steps": [
    "Verwarm de oven voor op 200°C en bedek een bakplaat met bakpapier.",
    "Snijd de krieltjes in wedges en hussel op de bakplaat door elkaar met olijfolie, zout en (optioneel) paprikapoeder. Rooster 25 min. in de oven.",
    "Kruidenpasta: mix met een staafmixer de tomatenpuree, sjalot, knoflook, chilipeper (zie tip), bruschetta rosso en een scheutje olijfolie tot een pasta. Er mogen gerust nog wat stukjes in zitten.",
    "Snijd de paprika en courgette in blokjes van 0,5 cm.",
    "Verhit een scheutje olie in een grote (wok)pan en fruit de kruidenpasta 1 min. op middelhoog vuur. Voeg vervolgens de paprika en courgette toe en roerbak 3-5 min. Voeg vervolgens de scampi toe en roerbak nog 1 min. mee. Blus met de room en laat 2 min. inkoken.",
    "Serveer de scampi diabolique met de geroosterde krieltjes. Smakelijk!",
    "TIP: Hak de sjalot, knoflook en chilipeper eerst in grove stukken. Verwijder de zaadlijst van de peper voor minder pit."
  ],
  "image_link": "https://image.15gram.be/uploads/recipes/5387_1722504788-1920x1280.jpg"
}